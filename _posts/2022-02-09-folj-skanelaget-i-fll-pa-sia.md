---
title: Följ Skånelaget i FLL på SIA
date: 2022-02-09 00:00:00 +0100
categories: []
tags: []

---
![](https://pedagog.malmo.se/app/uploads/2022/02/SIA-2022-1460x261.jpg =1460x261)

Det är nu två månader sedan Regionfinal FLL Skåne 2021 gick av stapeln och vi ser med spänning fram emot hur det ska gå för de två lag som gick vidare med att representera Skåne på varsitt sätt.

Det ena laget; Future Engineers tog hem pokalen och gick vidare till 2021 års Skandinaviska final som har blivit framflyttad från december till den 12 mars. På fredag den 11/2 får vi ett definitivt besked på om denna ska genomföras digitalt eller IRL. Arrangörerna gör sitt bästa för att säkerställa att det blir ett bra event oavsett för alla deltagarna. Future Engineers som är ett familjelag från Lund som arbetar med FLL på sin fritid arbetar nu för högtryck på att utveckla sin projektidé och arbeta med kärnvärdena, sin tekniska rapport och finslipa programmeringen av sin robot. Vi håller tummarna för dem och önskar dem all lycka!

Det andra laget: NoTCrackers har gått vidare i uttagningen till den tävling som är kopplad till FLL men som heter SIA, vilket står för Scandinavian Innovation Award. Laget har nu kunnat arbeta med att utveckla sin projektidé under tiden fram till den Skandinaviska finalen i SIA. SIA går av stapeln digitalt den 14/2. Vad är då SIA?

SIA vill fokusera på lagens innovativa lösningar som de presenterade på Regionfinalen i FIRST ® LEGO League! Här vill man lyfta goda exempel på projektidéer och framhäva dem ytterligare. Alla Regionfinaler får nominera ett lag var till SIA som då hamnar hos en jury som noga går igenom alla och där utser de 10 mest innovativa lösningarna. Lagen får presentera (pitcha) sina projektidéer för en jurygrupp som utifrån tidigare inlämnat material och lagets presentation dels delar ut fyra priser men de nominerar också i sin tur ett av lagen till det som heter Global Innovation Award där laget tävlar vidare och representerar Skandinavien i en världsfinal. 2021 deltog det första norska laget i GIA och 2020 var det ett danskt lag.

Här är en skiss över programmet för SIA:

12\.00: Opening  
 Presentation of the teams  
 A video of this years topic; transportation  
 Presentation og the jury  
 Pitch Team Butterfly  
 Pitch Eco Cargo Solutions  
 Stian Elstad, FIRST Scandinavia  
 Kim Wierman, FIRST (US)  
 Pitch Strawberry π  
 Pitch BBC – Big Brain children  
 Greating from the team Climb Blind that participated in Global Innovation Award in 2021  
 Pitch J.S.B  
 Pitch NoTCrackers  
 Time for a little show  
 Pitch BIO-PAK  
 Pitch Iveland 8A  
 Hometowns of the teams  
 Pitch The Mooves  
 Pitch Cabotage Warriors  
 Fun fact about our teams  
 Award ceremony

The stream will be shown at the FIRST LEGO League Scandinavia Facebookpage: [https://www.facebook.com/firstlegoleague/](https://www.facebook.com/firstlegoleague/ "https://www.facebook.com/firstlegoleague/") and at [www.morgendagenshelter.no](https://www.google.com/url?q=http://www.morgendagenshelter.no&sa=D&source=editors&ust=1644404810524500&usg=AOvVaw1TdoWuxNtW3lR8P-NDN3oO)

Passa på att titta in på lagens presentationer, lyssna på deras idéer och arbeta vidare med detta i era klassrum eller på annat sätt. Vill ni ha kontakt med något av alla lagen som var med i FLL Skåne 2021 för att få veta mer om hur de har arbetat med FLL så kontakta annie.bergh@malmo.se